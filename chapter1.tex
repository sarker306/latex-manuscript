\section{সুচনা}
সকালে কিছুক্ষণ বৃষ্টি হয়েছিল, তার পর আবার রোদ উঠলো। রোদের তাপটা অনেক বেশি, এতক্ষণ বৃষ্টির কারণে একটু আশপাশ ঠাণ্ডা হয়ে গিয়েছিল, এখন আশপাশের ভেজা দেয়াল, রাস্তায় জমে থাকা পানি ছাড়া বলতে গেলে বোঝার উপায়ই নেই যে একটু আগে এক পশলা বৃষ্টি হয়ে গেছে।

আমার অবশ্য কিছু ভালো লাগে না।  সকাল(!) ১ টায় ঘুম থেকে ওঠা, রাত(!!) ৬ টায় ঘুমাতে যাওয়া, এর মাঝে
সারাক্ষণ কম্পিউটারের সামনে বসে থাকা, আনমনে ওয়েব ব্রাউজ করা, এসব করেই আমার সময় যায়। আমার তেমন কিছু আসে যায় না যদিও। নিজের অজান্তেই অভ্যস্ত হয়ে গেছি এই রুটিনে।

